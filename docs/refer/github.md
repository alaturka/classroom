# Github

[Github](https://github.com) yazılım geliştirme süreçlerini, bir sürüm denetim aracı olan [Git](/refer/git) yoluyla
sosyal bir etkinlik halinde yürütebileceğiniz bir servis sağlayıcıdır.  Github ticari bir servis sağlayıcı olmakla
birlikte öğrenciler ve açık kaynak yazılım geliştiricileri servisten ücretsiz şekilde yararlanabilir. Bu amaçla
öncelikle Github'ta bir hesap açmanız gerekiyor.  Bu dokümanda Github'a giriş niteliğinde başlangıç bilgileri
bulacaksınız.

## Kayıtlanma

### Hesap açma

Github hesap başvurusu için basitçe [https://github.com/signup](https://github.com/signup) sayfasını ziyaret etmeniz
yeterli.  Başvuruda şu hususlara dikkat edin:

- Öğrencilere sunulan fırsatlardan yararlanmak için okulunuzun size verdiği `.edu.tr` ile biten e-posta hesabını
  (ör. `12345678@stu.omu.edu.tr`) kullanın.  Bu sayede Github'a öğrenci olduğunuzu ispat eden bir bilgi vermiş
  olacaksınız.

- Anlamlı ve kolay hatırlanabilir bir hesap adı oluşturun.  Öğrenci numaranızı hesap adı olarak seçmeniz uygun değildir.
  Tam isminizden türetilmiş sadece **küçük** harflerden (rakam yok) türetilmiş bir isim tercih edin.

- Hesap açıldıktan sonra başvuruda bildirdiğiniz e-posta adresinin doğrulanması istenecektir.  Bu adımı mutlaka
  tamamlayın.  Aksi halde hesabınıza erişimde yaşayacağınız olası sorunları çözülemez.

### Öğrenci başvurusu

Hesabınızı oluşturduktan sonra [https://education.github.com/pack](https://education.github.com/pack) sayfasını ziyaret
ederek Github'ın öğrenciler için sunduğu fırsatlardan yararlanmayı ihmal etmeyin.  Öğrenci paketinde hangi olanakların
sunulduğu bağlantısı verilen sayfada listelenmiştir.
